---
title: Novoroční neklid na Kralickym Sněžníku
date: 2019-01-01 23:37:56
featured: PC310059.jpg
tags:
- Kralický Sněžník
- zima
- Česko
- chůze
---
Letos jsem chtěl hranici do dalšího roku překročit samotou. Vylízt někam daleko na kopec, do zimy a nečasu. Nahoře si dát jointa. Zapálit prskavku. Zkouknout ohňostroje z nadhledu a zachumlat se do závětří. Jenže tahle nuda se mi zase překlopila v příjemně nečekaný dobrodružství.
<!-- more -->

Ještě v kocovině vybírám na poslední chvíli na popud [Bety](https://tojedobry.home.blog/) Kralický Sněžník. Tam by měl být klid. Navíc kousíček do Polska údajně stojí chatka mysliwecka s kamínkama a pohodlím na patýrku. Jedem!

{% asset_img PC310015.jpg %}

Výstup v Králíkách kolem třetí. Ještě pivo a jídlo na náměstí, abych mohl hezky v teple ubalit malý brčko na cestu. To si dávám o dva kiláky dál na kopečku u divný sochy se svíčkou.

{% asset_img PC310038.jpg %}

Jde na mě trochu zlá nálada a strach. Ale to je jen ta naléhavost stmívání. Jak padne úplná tma, všechno je zase krásný. Postupně stoupám a nechávám za sebou světýlka vesnic.

{% asset_img PC310050.jpg %}

Na 10. kilometru konečně překračuju sněžnou linii. Na protějšim svahu rolbujou. Svítěj tak moc, že ani v lese nepotřebuju čelovku. Představuju si, jak skvělý by bylo dělat rolbaře. Vždycky si před večerní směnou trochu umotat a pak celou noc brázdit sjezdovky sem a tam. Možná jednou...

{% asset_img PC310059.jpg %}

Pod vrcholem se konečně les rozevírá v holou sněžnou pláň. Je jasno, lehce fouká a hrobový ticho. Úplně nahoře svítí jeden stan. Zdravím neznámé _{% quote %}Dobrý večer!{% endquote %}_ Stan mi to oplácí smíchem a láká:
_{% quote %}Ahoj! Pojď dovnitř!{% endquote %}_
_{% quote %}ummm...{% endquote %}_
_{% quote %}No dělej, pojď dovnitř!{% endquote %}_
OK. Soukám se dovnitř. 

Dva chlapi a žena. Ikdyž duchem spíš dva kluci a holka. Okamžitě dostávám dávku rumu. Jen polehávaj ve spacácích a dělaj si pěknej večer. Smějou se mi, jak jsem mladičkej. Každej z nich už má totiž děti v mym věku.
_{% quote %}Haha, a to jdeš takhle sám? Ty tady chceš někde přespat?{% endquote %}_
_{% quote %}No.. jo. Chtěl jsem jít spát tady kousek ní...{% endquote %}_
_{% quote %}Na to se vyser, tady je místa dost. Jsme v závětří a uvaříme guláš.{% endquote %}_

Zatímco na vařici pomalu bublá guláš z pytlíku a rum ubývá spolu s cukrovím, kolem nás je slyšet víc a víc lidí. Nějaký poláci si vedle nás stavěj stan. A vůbec je docela rušno. Když v 11:40 vylejzáme ven, kolem už postává asi 100 lidí. Přijdu si jak na fesťáku.

{% asset_img PC310074.jpg "Tohle je jen malá frakce toho procesí, co mělo stejnej plán na Silvestra jako já" %}

Ožralý ještěři vykřikujou odpočet a obzor se rozblikává. Je to nádherný, kvůli tomu jsem sem šel. Válka světů.

{% asset_video P1010078.mp4 "Sorry, potřebuješ novější prohlížeč pro zobrazení tohodle videa." %}

Zima nás rychle žene do spacáků. Sladká noc.

Ze spánku mě vytrhává hlasitý plácání a šustění stanu. Fouká jak blázen a celej stan se zmítá sem a tam. Promnu oka a jdu do rychlý akce. Za 5 minut jsem na nohách. Loučim se a vyrážim do bílý tmy.

{% asset_img P1010096.jpg %}

Mlha se postupně rozestupuje. Užívám si samotu, zvuk lesa a pomalost chůze.

{% asset_img P1010105.jpg %}
{% asset_img P1010106.jpg "Kafe a teplá snídaně. Jou!" %}

Když si na nástupišti ve Starym Městě zapálim brčko na cestu vlakem, fíra a průvodčí v jednom se na mě jenom usměje a zablýskne se mu v očích.
_{% quote %}Nabídl bych vám, ale...{% endquote %}_
_{% quote %}No, do Hanušovic bych dojel, to je jenom z kopce. Ale byl bych moc vysmátej, to by poznali.{% endquote %}_
Prohodíme ještě pár vět a už jedu v kabině a vyptávám se na všechny možný nejapný dotazy.

{% asset_video P1010131.mp4 "Sorry, potřebuješ novější prohlížeč pro zobrazení tohodle videa." %}

Klasickej příběh člověka, kterej má jasno: prostě chce jezdit s vlakem. Nejdřív to zkoušel přímo u drah. To nevyšlo a tak se dal k železniční policii a časem to dotáhl na toho fíru. Nakonec přešel k drahám a teď se zrovna na rok upsal, že bude jezdit tuhle trať.  A tak ji jezdí a spokojeně vozí lidi do hor a z hor.

{% asset_img P1010132.jpg %}
