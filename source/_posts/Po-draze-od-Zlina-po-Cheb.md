---
title: Po dráze od Zlína po Cheb
date: 2018-08-03 00:56:21
featured: R1-19.jpg
tags:
- vlaky
- kolo
- Česko
- Jízdenka na léto
- bikepacking
- lesy
---
Je pátek dopoledne a já čekám na Hlaváku na Ivu, abychom mohli vyrazit vstříc Jižní Moravě. Nakupujeme lahváče, stírací losy a jízdenku na léto. Do Brna s náma chce jet, zdá se, celý Hlavní nádraží. Namačkaní v kupé očekáváme příjezd na Nádr.
<!-- more -->

Klub na dráze -- Zavřeno. Bajkazyl -- Zavřeno. Nezbývá než pivko v kavárně u Hadivadla. Po obědě (bulgur a hummus v Lidlu) roztáčíme silničky po skvělejch Moravskejch cyklostezkách. Jede to jak blázen.

{% asset_img R1-30.jpg %}

Chceme se koupat v Novejch Mlýnech. Přijíždíme k vodě a nosy se nám samy kroutí. Smrdí to a všude plavou zdechlý ryby. Chlápek u chajdy na břehu nás poučuje: _{% quote %}Jó, to je normální. Dneska jsem jich už 40 zakopal na zahradě. Jinak by se tady vůbec nedalo bejt.{% endquote %}_ A tak pokračujeme až do vápencovýho lomu u Mikulova.

{% asset_img R1-33.jpg %}

Po koupačkách jedeme do města. Všude už maj zavřeno. Zbývaj jen snobský restauranty přeplněný turistama. Na náměstí v poslednim otevřenym stánku bereme lahev červenýho. Z hladovýho okýnka si necháváme podat kebab a hned vedle v malý vinárně nalít sklenici vína. Nejdřív se na mě tvářej podezřívavě, ale když se zmíním, že jsme na kolech, a že chceme spát pod širákem na Svatém kopečku, oči se jim rozsvítí a najednou jako bychom byli doma.

Po pár dalších sklenicích se škrábeme přes skály na kopeček, kde si už jiní rozbalují karimatky. My nacházíme závětří o kousek dál s výhledem na tisíce (sic!) blikajících větrníků.

## Horečka parný soboty ##
Hned z rána na nás žlutej puchejř útočí paprskama a nenechá nás spát. Po snídani na dlažbě před místnim Coopem se nechávám pomalu navádět Ivou směr Tasov. Já jen tu a tam navrhnu, ať _{% quote %}tady zastavíme na skleničku a brčko.{% endquote %}_

{% asset_img R1-34.jpg %}
{% asset_img R1-36.jpg %}

Po průjezdu [legendární](https://wave.rozhlas.cz/metrix-vyplnuje-diru-na-trhu-5280744) Hroznovou Lhotou si v Tasově vyzvedáme guesty na Besedu u Bigbítu. Nemajíc zámek, chytáme kola k plotu pindapáskou a vmícháváme se do festivalový pohody.

Pozdravujeme Míšu -- nejspíš nejpěknější děvče planety a další kamarády. Naštěstí jich je tady minimum. Doráží i Matouš a rovnou balí malou žížalu, abychom mohli zlehka brouzdat mezi koncertama. Orient, ±0, Zola Jesus, Lvmen...

{% asset_img R1-01.jpg %}

Zkoušíme ketamin. Je to sranda. Mentálně i osobnostně jsem to pořád já, jen ten svět okolo je trochu naruby. Jako bych pod vlivem nebyl já ale ten svět. Ujít 10 metrů se vyrovná celodennímu výletu a stromy jsou tak teplý, že je objímáme.

Opouštíme topolový háj a usínáme pod ořechem o vesnici vedle. Těžkej den.

## Návrat do nereality ##
Matouš nás opouští neb nemá kolo. My zase snídáme rohlíky a sýr na dlažbě před Coopem. Nejdřív závodíme s časem, abychom stihli vlak z Otrokovic. Pak nám naštěstí dochází, že je lepší se nikam nehnat, dát si pivo, umotat a jet až vlakem následujícím. Tahle strategie se vyplácí dokonce dvojnásobně, protože k nám v Kolíně přistupuje Matouš a jakoby nic vytahuje z batohu 3 Bakaláře.

{% asset_img IMG_4416.jpg %}
{% asset_img R1-37.jpg %}

Přijíždíme do Prahy. Stojíc v uličce, hlavy z okýnka pozorujeme známou a oblíbenou sérii: Libeň, Karlín, chvilka očekávání v tunelu a Praha od Florence po hrad. Je teplej podvečer a je jasný, že ho nemůžeme nechat jen tak vyšumět. Míříme rovnou do Kasáren za pivem, kamarádama a pohodou.

## Ponedělní toulky vlakem ##
Den otvírám lehkou kocovinou a krátkou homeoffice směnou. Hned na to mířim na Hlavák na místo srazu s Matoušem. Prohlížíme si tabuli odjezdů a bereme třeba první rychlík do Domažlic. Tam osobák do Tachova. Po večeři míříme po lesní štěrkový cestě hledat místo na spaní. V tom si všimnu krátkýho zableskuntí u Matoušovy podrážky. Koukám ještě jednou -- a fakt! Od podrážky mu lítaj jiskry. A mě taky! Nakopnu nejbližší kámen. Odskakuje daleko do tmy a při každym odrazu o zem za sebou nechá modrou jiskřičku. Nabírám plnou hrst štěrku a mrštím s ním o zem. Hejno světýlek se nám mihne před očima. Je to jako kouzla.

{% asset_img R1-05183-002A.jpg %}
{% asset_img R1-11.jpg %}
{% asset_img R1-12.jpg %}

## Krušný úterý ##
Probuzení do šumu lesa.

{% asset_img R1-09.jpg "Takhle vypadá dobrý ráno." %}

_Tachov - Planá - Stříbro_ rychlíkem. _Stříbro - Cheb_ pendolinem. _Cheb - Karlovy Vary_ rychlíkem. Z KV motoráčkem nádhernou jednokolejnou tratí na Velký rybník na koupačku v zatopenym lomu. (Je to hned vedle a na koupání mnohem hezčí než přímo Velký rybník.) Pěšky to dotahujem do Hroznětína, odkud nataženou rukou s vytrčeným palcem chytáme odvoz na Pernink. Veze nás mladší rudovláska. Hudbu si pouští z mobilu mezi stehnama. Bydlí na Perninku a vůbec vypadá jak nějaká Krušnohorská víla.

{% asset_img R1-13.jpg %}

Na Perninku si užívám nostalgii z let, kdy jsem se učil lyžovat a hodiny jsem dokázal zírat, jak vlek otáčí kotvama. Nakupujeme v obchůdku U Patrika a pivo dáváme v Kongu. V mapách máme vyhlídlej [Zapomenutý most na trati č.142](https://mapy.cz/s/374lz) jako ultimátní místo na spaní. Procházíme kolem Perninskýho nádraží s viaduktem a noříme se do Krušnohorských lesů. Míjíme dům na samotě. Vedle zaparkovaná Lada Niva a motorka. Na kamenym prahu na zápraží děda ladí starý rádio, aby si poslechl zprávy, zatímco pozoruje pastvinu a les. Sen.

{% asset_img R1-19.jpg %}

Večeříme přímo na mostě. Napínáme uši a čekáme na projíždějící osobák. Krásně se protáhne pod náma a mizí ve tmě. Popíjíme ale Matoušovi to nějak nechutná. Zdržuje se večerního brka a pak i vína.

## Středa -- běda ##
Když se vzbudím, Matouš vedle mě leží úplně zelenej. Celou noc problil a prosral. Celej hoří a vypadá hrozně. Pobalim nás a abychom se nemuseli do nemocnice složitě drkotat vlakama, volám sanitku.

{% asset_img R1-26.jpg "Takhle vypadá špatný ráno." %}

Zatímco Matouš se veze s houkačkou, já se odebírám ku vlaku. Čeká mě parádní horská jednokolejka přes Nejdek do KV. Tam posbírám Matouše v nemocnici. Dostal dvě kapačky, strčili mu prst do zadku, ale pořád vypadá hrozně. Přesun domů.

{% asset_img R1-28.jpg %}

## Asfalty Šumavy ##
Zbývá poslední den jízdenky na léto. Beru silničku a jedu si užít Šumavský asfaltky. Z Nový Pece přes Stožec, Strážný, Knížecí Pláně, Bučinu, Kvildu, Modravu, Javoří Pilu, Prášily, Železnou Rudu, Špičák, Hamry až do Nýrska. Klostermann by měl radost.
[strava.com/activities/1760853986](https://www.strava.com/activities/1760853986)

{% asset_img R1-35.jpg %}
{% asset_img R1-38.jpg %}

Teda, rozhodně by neměl radost z toho, že na Modravě a Kvildě začali nějaký zmrdi půjčovat motorový {% quote %}koloběžky{% endquote %}. Na pramenech nebo v údolí Javořího potoka si tak můžete připomenout Staromák.
_// Teda on by Klostermann asi neměl radost ani z těch asfaltek, kterejma je Šumava prošitá a ve kterejch já si tak libuju._

{% asset_img R1-333.jpg %}

V Nýrsku zvládám ještě poslední výletový pivo s místníma white trash a pak rychle mažu na nádraží. Pryč z týhle díry.

{% asset_img R1-05183-000A.jpg %}
