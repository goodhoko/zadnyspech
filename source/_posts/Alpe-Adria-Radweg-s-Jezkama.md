---
title: Ciclovia Alpe Adria Radweg
date: 2015-08-15 20:28:26
featured: DSC_1398.jpg
tags:
- kolo
- bikepacking
- Itálie
- Rakousko
- Vítek J.
- Filip J.
---
V Italských Alpách se skrývá cyklistův sen. 50 km staré železniční trati předělané na cyklostezku. Ideální záminka vzít kola a dojet na nich do Benátek.
<!-- more -->

## Můj vehikl ##
Eska z roku 1961, nosič vzadu, 50-36x11-28, 28mm pláště, samostavba.

{% asset_img IMG_20150714_181012.jpg %}

## Rozjezd ##
Týden před samotným výjezdem jsem trénoval bivakování v Alpách s rodinou
{% asset_img received_10207967844054046.jpg "To není staged!" %}

A pak to začlo. Setkali jsme se v Linzi. Já + Vítek Ježek + Filip Ježek. Cíl = moře, dílčí cíl = Alpe Adria Radweg, můj osobní cíl = Großglockner Hochalpenstraße.

První den se koupeme v Dunaji a směřujeme na Salzburg. Kluci trochu víc, já 65 km.

{% asset_img IMG_20150818_174516.jpg "Ježek v Dunaji" %}

Filip sere na brašny a jede v stylu hokynáře. První noc spíme pod širákem někde na venkově mezi Linzem a Salzburgem. Hvězdy, les, vůně léta...

{% asset_img DSC_1197.jpg %}

_Den 1. | 64 km | [Strava](https://www.strava.com/activities/379538054)_

## Jezera ##
Druhý den vyrážíme do Salzburgu. Samý jezera, krásný jezera. Otevíraj se nám první náznaky Alp. Pivo, svačina, pivo, svačina, nohy do vody.

{% asset_img IMG_20150819_151109.jpg %}

Večer Salzburg. Pivo a sacher musí být. V příjemný náladě unikáme z města směr Alpy. Stanujeme v dešti u čističky odpadních vod. Mokro, zima, plný žaludky.

_Den 2. | 125 km | [Strava #1](https://www.strava.com/activities/379538026), [Strava #2](https://www.strava.com/activities/379445214), [Strava #3](https://www.strava.com/activities/378198249)_

## Někdy jsi nahoře, někdy dole ##
Další den, už ochutnáváme opravdové alpy. Nahoru dolů nespočetněkrát. Přečerpávací elektrárny jako tahle na každym rohu.

{% asset_img 12087741_10205388840537331_5492543492155139915_o_10205388840537331.jpg %}

Je na čase udělat zásadní rozhodnutí o následující trase. Tlačí nás čas a máme tři možnosti, jak překonat hlavní Alpský hřeben:
-  Zajet do Bad Gasteinu a 8 km dlouhým železničním tunelem hřeben podjet vlakem
-  Východní kraští cestou s maximální nadmořskou výškou cca 1700 m.n.m.
-  Západní cestou přes průsmyk vedle Großglockneru se sedlem v 2470 m.n.m.

Na můj horlivý apel je rozhodnuto. Bude to těžký, budeme spěchat, ale dáme si Großglockner Hochalpenstraße.

Mám radost. Naháníme kilometry, jedeme do noci. Ve tmě lezeme do nějaký rozhledny.

{% asset_img DSC_1302.jpg %}

_Den 3. | 96 km | [Strava](https://www.strava.com/activities/378198700)_

## Großglockner Hochalpenstraße ##
Ráno se budíme u Zell am See. Pakujeme. Čeká nás vrchol, a musíme ho dneska stihnout, abychom si ještě mohli užít sjezd směr Itálie.

Po zahřívacím stoupání dojíždíme k mýtu. (cca 830 m.n.m.) Pak už nás čeká jen 30 kilometrů strmýho kopce. Kluci volí chůzi. Já se trhám. Žeru jednu sušenku za druhou. Za chvíli už je všechno jedlý ve mně. Počasí se střídá každou minutu. Asi 4x moknu a zase usychám. Bojuju s dalšíma cyklistama. Nemá to konce.

{% asset_img DSC_1255.jpg %}

Teplota 2 °C. Je to vysoko, ale pořád se tam válej chlupatý krávy, jako by se nechumelilo.

Po projetí tunelem, jsme úplně nahoře. 2504 m.n.m. Uf. Kupujeme samolepky, a lepíme je na kola. Balíme na sebe co můžeme a přichází sjezd.

{% asset_img IMG_20150807_212903.jpg %}

Přímo v naší úrovni před náma prší do údolí. Hranice deště je tak ostrá, že prší jen na půlku serpentin. Pravotočivý jsou suchý, levotočivý mokrý.

{% asset_img DSC_1266.jpg %}

Při sjezdu se nám otevírá výhled na nejvyšší Rakouskou horu Großglockner 3798 m.n.m. Umíráme, ale naštěstí je to jen zkopce.

Nastal čas na dary boží.

{% asset_img IMG_20150807_224208.jpg %}

Klesáme, pořád jen klesáme, už 40 km. Začíná smrákat. Hledáme hnízdo. Nacházíme nějakou typickou chatku rakouského venkova. Není čas váhat. Bedtime!

_Den 4. | 83 km | [Strava](https://www.strava.com/activities/378198816)_

## Sjezd a kafe ##
{% asset_img 12186523_10205388841337351_7185725714762915513_o_10205388841337351.jpg %}

Ráno. Jedeme na kafe. Dneska to bude vysoká pohoda. Čeká nás sjezd. Zevlíme a najednou je poledne a nemáme skoro nic najeto. Blbý a tak šlapem.

Už je znatelná lehká změna krajiny. Jakoby bylo cítit, že se blížíme k moři.

{% asset_img DSC_1317.jpg "Paráda!" %}

Při neustálém klesání se přímo před náma otevíraj Julský Alpy a Triglav. Všude, kde to jen jde, jsou vodní elektrárny. Z každýho kopce vedou do údolí mohutný trubky. Každá kapka využita.

Po několika dnech v {% quote %}divočině{% endquote %} jsme odvaření z města. Ale není čas se zdržovat. Pokračujeme dál. Ve tmě to kempíme u řeky.

_Den 5. | 108 km | [Strava](https://www.strava.com/activities/378199278)_

## Cyklorgasmus ##
Ráno nás budí sluníčko. Snídaně a koupání v řece. Dneska Itálie. U hranic kolem nás začínaj jezdit samý silničáři. Like.

{% asset_img DSC_1347.jpg %}

Pak přichází nejdelší cykloorgasmus našich životů. Ze starý železnice udělali Taliáni krásnou cyklostezku. 40 kilometrů neustálého klesání. Přes mosty, tunelama, zákruty přímo pod Alpskými vrcholky. Úžasný!

{% asset_img IMG_20150823_130038.jpg %}

Podél stezky je spousta drážních pozůstatků. Některý opuštěný.

{% asset_img DSC_1398.jpg %}
{% asset_img IMG_20150823_135625.jpg %}
{% asset_img DSC_1397.jpg %}

Jiný předělaný na dokonalý kavárny. Prostě přijedete na nástupiště a podává se káva.

{% asset_img DSC_1404.jpg %}

Máme rádi mosty.

{% asset_img DSC_1399.jpg %}

Všechny možný mosty. Prostě mosty <3!

{% asset_img DSC_1401.jpg %}

Takhle nějak vypadá jinak průměrná italská cyklostezka. Nic pro naše favority a esky.

{% asset_img DSC_1406.jpg %}

A tak jedeme na silnici, jenže tam zas neexistuje krajnice, silnice je úzká a ... no ... italský řidiči. Končíme v motorestu, kde se zalíbíme hospodskému. Dostáváme víno od cesty a ubytování v jejich zahradním stanu. Výhra!

_Den 6. | 144 km | [Strava](https://www.strava.com/activities/378199387)_

## Skanzen Benátky ##

Dneska bude finito. Cítíme moře, je jen pár kilometrů daleko. Řezáme nekonečnou rovinu. Provoz je silnější a silnější. Těsně u Benátek už jsme normálně na dálnici. Au.

{% asset_img 12194914_10205388842937391_4752723354096815118_o_10205388842937391.jpg %}

Přijíždíme do Campalta, z něj už vede most do Benátek. Člověk by řekl, že to bude taková lávka, ale tvl to je šestiproudá silnice, tramvaje (jednokolejný O.o) a asi 6 vlakovejch kolejí.

{% asset_img DSC_1410.jpg %}

Je to tam!!!

{% asset_img IMG_20150824_152125.jpg %}

V Benátkách je kompletně zakázaná jízda na kole, ale není to moc potřeba. Ty všudypřítomný mosty vás tak naserou, že kolo uvážete k nejbližšímu molu. Lodě, to je oč tu běží.

{% asset_img IMG_20150825_105321.jpg %}

Benátky jsou příšernej skanzen. Buď chodíte v davech turistů, nebo bočníma uličkama mezi opuštěnejma(!) domama.

{% asset_img IMG_20150825_141029.jpg %}
{% asset_img IMG_20150827_183334.jpg %}

Už to nevydržíme a bereme hostel. Kolem občas projede větší loď.

{% asset_img IMG_20150825_173230.jpg "Najdi největší loď a obrázku!" %}

_Den 7. | 92 km | [Strava](https://www.strava.com/activities/378199492)_

---

3 muži | 715 km | nejnižší bod: 0 m.n.m. Benátky | nejvyšší bod: 2504 m.n.m. Hochtor | 0 cigaret | 7 dní | 1 ukradená peneženka | 9299 metrů nastoupáno | 2 defekty | 1 pád | 3 spacáky | 1 stan