---
title: Mise Biedronka
date: 2018-07-12 21:19:26
featured: R1-02550-032A.jpg
tags:
- kolo
- fixedgear
- bikepacking
- polsko
- biedronka
---

S klukama z [Defektu](https://www.instagram.com/defektcrew/) jsme vzali fixky a dojeli jsme do Gdaňsku. Projeli jsme křížem Polský vnitrozemí a užili si jeho nevkusnejch krás.
<!-- more -->

Vlastně ani nevím, proč Petr vybral Polsko. Ale vzhledem k tomu že byl jako vždycky jedinej, kdo měl ambice věnovat energii plánování, jsme to všichni více méně mlčky přijali. Po Nekonečných dohadech jsme měli plán: Pojedeme z Prahy na sever přímo k moři. Vykoupeme se a pak podél pobřeží pohodovym tempem zamíříme do Gdaňsku.

## Sobota ##
[strava.com/activities/1674665858](https://www.strava.com/activities/1674665858)

Kluci šlapou z Prahy už od Pátku. Já a Šimon se můžeme připojit až v neděli. V sobotu máme totiž v Církvici s rodinou Den závislosti. Jedeme tam se Ségrou a Tomem na kolech. Koukám, jak ségra umí na kole. Je fakt dobrá.

{% asset_img R1-02550-003A.jpg %}

Pak nás čeká klasická vesnická veselka. Prase se otáčí. Pivo proudí. Harmonika hraje. Vše jak má být.

## Neděle ##
[strava.com/activities/1674665391](https://www.strava.com/activities/1674665391)
První den, kdy se budim venku ve spacáku. Táta mě a Šimona odváží za klukama do Polska. Necháme se vysadit v jedný z mnoha nevzhlednejch vesnic. Jen co nakoupím v místnim ABC koloniálu, kde to smrdí a mouchy poletujou, můžeme vyrážet za klukama, který už rozbíjej tábor o 70 km dál.

Rubeme přes Polský vnitrozemí do Bielej Gorky. 34 po rovině, 25 do kopce. Hukot. Tak to mám rád.

Rozděláváme oheň na hrázi rybníka. Pivka, večeře, brka a už se odebírám do snů pod širákem.

{% asset_img 20180701_214412.jpg "Fotil Petr" %}

_// Poznatek z Polska #1: Maj tu divný piva. Nejsou moc dobrý, ale plechovky mívaj proměnlivý objemy okolo 560 ml a desítka má cca 5.5 % alkoholu. Zkrátka: ožíraj._

## Pondělí ##
[strava.com/activities/1676358137](https://www.strava.com/activities/1676358137)

{% asset_img R1-02550-015A.jpg %}

Cíl je jasnej: Poznaň. Svižně šlapeme přes nekonečný roviny a čas si vybíráme ráno na vyspávání a vačer na pivo u ohně. V Poznani nás čeká jen obligátní kafe a dort a mažeme rychle zase z města k rybníkům do trávy k ohništi. V Biedronce plníme batůžky pivama, Krupnikem a klobáskama.

{% asset_img WP_20180630_17_10_32_Pro.jpg "Fotil Petr." %}

Oheň u vody. Padne tma a musím jít spát -- zase jsem uplně sjetej. Dostávám tady mnohem vyšší dávky, než jsem jinak zvyklej. Alkohol mi zamotá hlavu a tráva ji pak už úpně zašmodrchá.

## Úterý ##
[strava.com/activities/1678861822](https://www.strava.com/activities/1678861822)

Další ráno. Další kocovina. Dalších 140 kiláků rubání. Cesta je nudná a tak jdeme docela pilu. Není ani co zapisovat. Všude jen samý hnusný vesnice s odpadkama a nadranejma zevlákama na návsi. Špatný silnice. Všude samoobsluhy.

{% asset_img R1-02550-017A.jpg %}

_// Poznatek z Polska #2: Všude jsou ještěři. Úplně nadraný chlapi potácející se každou vesnicí._

Za šera krosíme pískovou lesní cestou směrem k místu, který jsme si vyhlídli v mapě. Mapy.cz nám odváděj skvělou službu. Nacházíme obrvoskej altán s ohništěm, komínem a roštem, kterej se na řetězu navijákem spouští nad oheň.

Šimon se Čmeldou rozjížděj michelinskou kuchyni. Hodujeme krutí burgery z ohně s BBQ omáčkou. Poslední spacákový pivko cucáme s Šimonem zavešený vedle sebe v hamakách.

{% asset_img R1-02550-029A.jpg %}

## Středa ##
[strava.com/activities/1680570049](https://www.strava.com/activities/1680570049)

Budíme se s jasnou motivací: Dneska budem u moře! Po Snídani v malinkym obchůdku s milou paní prodavačkou se zakousáváme do protivětru.

{% asset_img R1-02550-019A.jpg %}

_// Poznatek z Polska #3: Obecně není problém se domluvit česky. Poláci nám rozumí bez problémů a my jim s trochou snahy taky. Teprve mlaďoši ve velkoměstě nás začali prosit, ať mluvíme radši anglicky._

Točíme 32 po rovině a když se před větrem schováme v lese přijde i 37. Posledních 20 km nám navíc bohové sesílaj novej hladkej asfalt, takže do Ustky doplachtíme skoro zadarmo.

Moře, rybina, vítr, písek, slunce, turisti, suvenýry, pláž, starý těla v plavkách, úleva, radost koupačka a sprcha s tradičnim Petrovym mejdlem z banánovejch šlupek.

{% asset_img R1-02550-036A.jpg %}

Do oka nám padne _hospůdka - obchod - hotel_ v jednom s _majitelama - důchodcema - manželama_ za _barem - pokladnou - recepcí_. Smažené flandry a tresky s frity jsou naší dnešní odměnou. Máme pocit, že i zaslouženou.

{% asset_img 01170002.jpg %}

Večer trávíme na okraji důlku v pláži, kde se zboříme a nakonec i usneme.

{% asset_img WP_20180704_21_24_46.jpg %}

## Čtvrtek ##
[strava.com/activities/1683994733](https://www.strava.com/activities/1683994733)

Dnešek je odpočinkovej. Sice zase drtíme, ale jen 80 kilometrů -- podél Slowinskiho parku narodoweho do Leby.

_// Poznatek z Polska #4: Polský řidiči jsou k cyklistům překvapivě ohleduplný. Důsledně dodržujou odstup, nemíjej na těsno a když něco jede proti, nemaj problém si za náma počkat._

Leba -- úplně stejný plážový město jako Ustka s tim rozdílem, že nejde najít místo na oheň a spaní. Na pláži fouká a jinde je buď území Americký vojenský základny nebo park narodowy.

{% asset_img 01170013.jpg %}

Nakonec rozbíjíme tábor v písku zašitý vedle nějakýho bagru, kterej nás ráno v šest probudí, protože ... bagruje. Popíjí s náma i Adélka s Ondrou, který zrovna náhodou roadtripujou Polskem. 

Smrdící kouřem ulehmá mezi Šimona a Petra. Mrzí mě ta maskulinní převaha v diskuzi (nebo spíš žvatlání) chlapů nad Adélou.

## Pátek ##
[strava.com/activities/1684654774](https://www.strava.com/activities/1684654774)

{% asset_img 01170014.jpg %}

Ráno je mi zle. Trochu mě spraví snídaně v Biedronce, ale hlavně mě spraví točení. Asi 90 km s finishem těsně před Gdaňskem. Zabíráme rybářskej spot, nosíme dřevo, piva, klobásy a opékáme. Českej sen.

_// Poznatek z Polska #4: Všude jsou odpadky. Na pláži, v lese, na cestě, ve vodě, ve vzduchu, všude._

## Sobota ##
[strava.com/activities/1686784952](https://www.strava.com/activities/1686784952)

Zbývá nám asi 30 kilometrů do Gdaňsku. Na 10. ale Šimonovi odpadá levá klika. Utahovací šroub je vejpůl. Zvednem hlavy a 50 metrů od nás čeká obrovský železářství. Hrabeme se v přihrádkách až nacházíme tu správnou kombinaci šroubu, matky a podložky. Skrz dutou osu klik je tak spínáme dohromady. Funguje to líp než původní systém. Bohové zase stáli na naší straně.

{% asset_img 01170018.jpg %}

Gdaňsk. Brašny schováváme na nádraží a na lehko cruisujeme městem. Někteří z nás (včetně mě) smrdí tolik, že si v sekáči musíme koupit nový oblečení. Město mě po týdnu Polský 'divočiny' dost baví.

{% asset_img 01170024.jpg %}

Kafe, kebab jak z Berlína. Objet hradby na kolech, trýčky na památníku, psaní pohledů, pivo v přístavu, motání kol do folie a předodjezdová žížala.

{% asset_img 01170036.jpg %}

Autobusama se pomalu dokrdocáme do Brna a pak vlakem i do Prahy. S Šimonem si prodlužujeme Polskej styl na břehu Hamru ve fajný duře. S jedinym rozdílem, že máme chutný, dobře natočený pivo.

---

## Jezdci: ##
{% asset_img 01170029.jpg "Petr" %}
{% asset_img 01170030.jpg "Šimon" %}
{% asset_img 01170031.jpg "Čmelda" %}
{% asset_img 01170032.jpg "Šimon" %}
{% asset_img 01170033.jpg "Honza" %}

## Vozidla: ##
{% asset_img WP_20180703_19_51_37_Pro.jpg "Petr" %}
{% asset_img WP_20180703_19_50_16_Pro.jpg "Šimon" %}
{% asset_img WP_20180703_19_51_05_Pro.jpg "Čmelda" %}
{% asset_img WP_20180703_19_51_57_Pro.jpg "Šimon" %}
{% asset_img WP_20180703_19_50_44_Pro.jpg "Honza" %}

