---
title: Jak se naučit lítat
date: 2018-12-06 23:19:41
featured: IMG_0135.png
tags:
- paragliding
- Česko
---
Celkem obvyklá situace: Sedim na kopci. Výhled do krajiny. Jsem zhulenej a přemejšlim si: Bylo by tak skvělý, kdybych odsud mohl prostě odletět. Pak mi ale jednou došlo, že nejsem zdaleka sám, a že určitě existujou lidi, který to dotáhli. Tohle je moje cesta k průkazu **pilot**.
<!-- more -->

Zadání bylo jasný: dostat se do vzduchu. Začal jsem internetovym pátráním, jak se něco takovýho dělá. Můžete lítat větroněm, ultralightem (To je porstě malý letadlo.), na rogalu, ve wingsuitu, nebo třeba dělat seskoky. Mě ale ze všeho nejvíc zaujal paragliding. Přijde mi to jako nejorganičtější forma lítání. Jen já, zavěšenej pod látkovym křídlem. Bez motoru, v tichu a klidu. No a taky je to nejlevnější způsob, jak odlepit nohy od země. Se všim všudy, se v tomhle _{% quote %}sportu{% endquote %}_ osamostatníte už tak za 50 tisíc.

Zaměřil jsem svojí internetovou rešerši na paragliding. To spočívalo hlavně ve sledování youtobovjech videí a čtení zájmovejch skupin a diskuzních fór. Je to jako v každym jinym koníčku. V tomhle konkrétně se rozebírá hlavně počasí, vítr a samozřejmě výbava -  kdo ma jakej padák a sedačku. Postupně jsem začal pochytávat paraglidingovej žargon. Co to je rukáv, albedo, vyhnít, laminár, být krátkej, veverka, hůlava, termika, kobra, záložka...
Pak jsem narazil na [jedno video](https://www.youtube.com/watch?v=cnZ34RsPtL4) a bylo jasno. Tohle je sen.

Takže jak se stát pilotem? V ČR a snad celý EU, k tomu potřebujete získat licenci pilota. To znamená, že musíte projít něco jako základní školou lítaní a když vám její instruktoři na papír napíšou, že jste OK, můžete si jít na Leteckou Amatérskou Asociaci ČR (LAA) zažádat o pilotní průkaz. Samozřejmě nikomu nic nebrání (krom zákonů), si rovnou koupit křídlo a naučit se s nim na vlastní pěst. Já jsem ale větší srab, a řekl jsem si, že tohle radši podle youtubovejch tutoriálů dělat nebudu. Zapsal jsem se do základního kurzu u fly4you, protože mám kousek chalupu a údajně všechny školy v ČR jsou dobrý.

Jejich kurz má dvě části. Základní kurz a dolítání. Základní kurz jsou 4 dny v okolí Semil a na dolítání se jezdí do Alp nebo Tater, abychom si mohli zkoušet nestandardní režimy letu a manérvy, který vyžadujou velkou výšku pro případný odhození záložky.

## Per partes ad pět metrů nad polem
Sraz je v pondělí ráno na vrcholu Kozákova. Ghetto károu kroutim serpentiny a doufám, že se nevyřítí žádnej longboardista. Na parkovišti se setkavaj dva instruktuoři Radar a Vašek a 6 chlapů ve věku tak 50 až 60 let krom mě a jednoho dalšího kluka.

Zatímco Vašek nám kupuje čaj v okýnku pod rochlednou od uřvaný paní, se kterou se očividně docela dobře zdá, Radar nám vysvětluje pravidla hry. Máme 4 dny. Dva strávíme praxí a dva teorií. Jdeme si ukázat výbavu.

Takže k letu potřebujete křídlo. To je ušitý z neprodyšný tkaniny, a vyvázaný většim počtem šňůr, který se postupně spojujou aby se všechny seběhly v tzv. mylonech. Křídla se šijou různě velký podle hmotnosti. Taky samozřejmě existujou různý druhy křídel, který se ve vzduchu chovaj naprosto odlišně. Od {% quote %}horáků s balančníma kolečkama{% endquote %}, kterej projede všim a udrží balanc za vás, přes {% quote %}dráhovku bez brzd na tenkejch galdách{% endquote %}, která jezdí rychle a efektivně, ale člověk s tim musí sakra umět, aby se nrozštípal po {% quote %}bmx{% endquote %}, na kterym se daj dělat salta a jiný trýčky. (Líbí se mi, jak se přesně tohle schéma obevuje ve vybaveních tolika sportů ať už jsou to kola, boty na běhání nebo křídla. Do mylonů se zavěšuje sedačka. Ta se volí prakticky nezávisle na křídle. Řeší se  velikost pilota a opět určení.

Tyhle dvě věci a jste ready letět. Nasedáme všihcni do dodávky a jedeme na malou loučku u Lázní bělohrad. Úplně nenápadnej kopeček. Celej zbytek dne trávíme groundhandlingem. Tj. upnout se do ústroje, dostat křídlo nad hlavu a pouštět ho jako draka. Cílem je ho udržet stabilně přímo nad sebou. Je trochu nešťastný, že padáky máme ve dvojicích. Myšlenka je, že jeden druhýmu pomáhá s rozkládánim křídla, když se divně sbalí, ale výsledek je spíš ten, že půlku času prosedim v trávě snažíc se utlumit svojí dychtivost, abych nebyl nefér a nebral křídlo parťákovi moc brzo.

Další dva dny trávíme ve skautský klubovně, kde do nás lejou teorii. Od výbavy, přes počasí po první pomoc. No a poslední den jedeme na jinej malej kopeček, kde zase pouštímě draky. Postupně začínáme výš a výš až padák rozbalujeme úplně nahoře. Čelem ke kopci, dva kroky vzad, padák se zvedá nad hlavu. Trochu ho přibrzdim, aby mě nepředletěl, zkontroluju, že drží tvar, otáčím se a rozbihám se z kopce. Kroky jsou delší a lehčí až najednou nedošáhnu na zem a letím. Trvá to asi 40 vteřin, než dosednu u pár set metrů dál na poli. To je konec první části kurzu.

## Lítání. Už jako fakt.
O měsíc pozdějc nasedám na Čerňáku do známý rozdrkocaný dodávky s dalšíma 8 lidma. Než opustíme jižní spojku, na zemi leží první prázdná lahev rumu. Kytara hraje a my se šineme do Italskýho Bassano del Grappa. To je taková Mecca evropskýho paraglidingu. Jsou tam ideální podmínky na lítání. Na startovačku tam od kempu jezděj shuttle busy, o piloty je postaráno a pak je tam všude víno, kafe, pizza a temperamentní italský holky. Docela chápu, proč dodávky plný chlapů ve středním věku, mířej právě sem.

První dopoledne chvíli dráčkujeme na přistávací louce a po obědě jedeme konečně na kopec. Startovačka je plná lidí, takže akce je rychlá. Připravuju si padák. Vašek mě kontroluje, nasazuje mi vysílačku a ve správnej moment mi jen řekne _{% quote %}Tak běž.{% endquote %}_

Rozbíhám se, padák mi bere zem z pod nohou a během 20 vteřin se vznáším stovky metrů na údolím. Ač rychlej, ten přesun do výšky byl tak přirozeně plynulej, že očekávanej pocit závratě nebo strachu vůbec nepřichází. Radar mě po vysílačce instruuje. Zkoušim otáčky na obě strany, nejdřív jen pomocí náklodu v sedačce, pak i s pomocí řidících šňůr. Během pár minut jsem na zemi a pak jedeme zase nahoru a znova. A takhle je to všechny další dny. Postupně se osamostatňujeme a zkoušíme všelijaký manévry.