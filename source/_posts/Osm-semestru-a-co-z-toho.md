---
title: Osm semestrů a co z toho?
date: 2019-03-19 08:32:03
featured:
tags:
---
Tenhle semestr je asi můj poslední na FITu, tak jsem sem po těch 4 letech chtěl postnout takový poděkování - ohlédnutí.
<!-- more -->

_**Varování**_
//semtiment

Na FIT jsem nastoupil z jednoho z Pražskejch gymplů. A byl to jeden z největších posunů k lepšímu. Po 8 letech, absolutní nesvobody, flákání a vychovávání jsem najednou byl v prostředí, kde se mnou jednali jako s dospělym. Najednou byl život zase o velkej kus mnohem víc v mejch rukách. A to je změna, kterou jsem měl vždycky rád.

Prostředí, ve kterym jsem se ocitl bylo tak dobrý, že mě to motivovalo tu školu dělat. Nikdy jsem se do tý doby programovánim reálně nezabýval, ale když mi to tady začali servírovat na přednáškách z cvičeních, bylo to úplně organický. A to hlavně díky způsobu, jakym se učilo. Pryč byly nesmyslný požadavky na memorování, místo toho jasnej důraz na pochopení a schopnost se v problematice orientovat. Nikoho nezajímalo, jakym způsobem se člověk ty věci učí. Jestli na přednáškách, nebo sám v kopce. Byla to svoboda.

Obzlášť musim ocenit tu, do teď nepochopitelnou, snahu a ochotu vyjít stuentům vstříc. To se týká hlavně předmětů v gesci Katedry aplikovaný matematiky. Jasně artikulovaný požadavky na studenty - vždycky bylo jasný, co se po nás chce a vždycky to bylo férový. Špičkový materiály - studijní texty, přednášky dostupný jako videa na YT (zrychlený pžehrávání ftw!), Marast a.k.a. Matematika Radostně - interkativní web s velkou sbírkou příkladů, kde člověk mohl trénovat.

To všechno ale byl jen odraz přístupu konkrétních lidí z tý katedry. A tenhle přístup se nejvíc projevoval osobně na přednáškách a cvičeních. Když student položil ne úplně šťastně formulovanou otázku, často se ho vyučující ještě doptával, aby otázku plně pochopil. Zkrátka tam byla vidět ta radost a snaha nás učit. Konkrétně jsem vděčněj všem temhlě lidem, protože mi otevřeli oči a po 4 letech na matematickym gymplu mi konečně ukázali krásnou matematiku.

Tomáš Kalvoda, jeho neskrývaný nadšení, otevřenost studentům a preciznost na tabuli. Tomáš??? Klouda se suchym pesimistickym humorem, jasnym a srozumitelnym přednesem a výtvranym uměnim. Jan Starý, kterej umí propojovat do souvislostí jak bůh, látku doplňuje o historický meta informace a navíc je prostě správňáckej a cool. Alena Scholtzová, jejiž superschopnst byla formulace vět. Nikdy jsem neviděl nikoho, kdo by dokázal dát každý větě tak jasnou hlavu a patu. Jakoby ještě před tím, než pohne rty, už měla v hlávě dávno utvořený celý souvětí.

