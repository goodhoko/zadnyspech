---
title: Event Alleycat 2017
date: 2017-08-12 23:15:12
featured: P8120046.jpg
tags:
- kolo
- alleycat
- závod
- fixedgear
- Praha
---
Druhý pokus uspořádat závod ve městě na kolech, kde se opravdu závodí ale vyhrát může kdokoli. To se skutečně vydařilo.
<!-- more -->

Pravidla závodu jsme od minulého roku nijak nezměnili, až na obodování jednotlivých kontrol. (Bylo třeba zajistit, aby tolik lidí nemělo stejný počet bodů. Viz [LCM](https://www.wikiwand.com/en/Least_common_multiple).) Je to celkem jednoduché:
- Máte 75 minut na nasbírání co největšího počtu bodů.
- Body získáte návštěvou kontroly.
- Jsou 3 kategorie kontrol: za 3, 7 a 13 bodů.
- První u kontroly za ni získá dvojnásobný počet bodů!
- Za každou minutu po uplynutí limitu se strhávají 3 body.
- Mapu s kontrolami dostanete při startu závodu.
- V případě remízy vyhrává jezdec, který byl první na více kontrolách.

Chtěli jsme to letos udělat o něco lepší než minule. Bohužel jsme vše začali řešit klasicky dva týdny předem a byli jsme rádi, že jsme měli dost lapiónů na kontroly. Rozhodli jsme si je totiž ušít sami. Zatímco jsme popíjeli, hádali se a plánovali u šicího stroje, Kuba Štěpánek nám navrhl skvělý plakát. Stihli jsme ho vytisknout až den před závodem, takže neposloužil výlepu, ale jako výhra/suvenýr.

{% asset_img alleycat-screen.jpg %}

Nápověda v plakátu dávala tušit skutečnost, že všechny kontroly budou u kostelů. Na startu se sešlo 15 závodníků. Nulová účast dívek rozesmutnila mojí feministickou část osobnosti.

{% asset_img P8120039.jpg %}

Nedalo se nic dělat. *Start!*

{% asset_img P8120046.jpg %}
{% asset_img P8120103.jpg %}
{% asset_img P8120127.jpg %}
{% asset_img P8120089.jpg %}
{% asset_img postel.jpg %}

S předstihem se vracím do cíle a dychtivě čekáme na první závodníky. Postupně dojíždí. Vybereme všechny mapy dáme se do počítání. Chvíli zápasíme se vzorečky v excelu, ale nakonec koukáme na celkové pořadí, a padá nám brada. “Tohle nemůžeme vyhlásit. To je skandál.”

**1. // FILIP Ježek // 78 bodů // koloběžka**
**2. // HONZA Kraus // 76 bodů // silnička**
**3. // ŠIMON Klimt // 73 bodů // fixka**
**Poslední // TOMÁŠ Dvořák // -3 body // horák**

Klukům předáváme ceny v podobě plakátů, tetovaček a kšiltovek, co věnoval Kuba Ježek. (Díky!)

Ještě pár archivačních údajů:
- [Komplet výsledky](https://docs.google.com/spreadsheets/d/1hWOnrKbTVTIkQkPy5oaAhJYYQ7hE2sI1L4iHUssEYuM/edit?usp=sharing)
- [Mapa kontrol](https://drive.google.com/open?id=1uCLRRjtOHsRwK8nsXTA4o3YD4Pg&usp=sharing)
- [FB událost](https://www.facebook.com/events/480489032329729)
