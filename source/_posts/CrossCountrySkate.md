---
title: Cross Country Skate
date: 2019-03-21 20:01:47
featured: R1-09.jpg
tags:
- Šumava
- Česko
- běžky
- Mikuláš
---
Když z tebe zima udělá alkohousenku.
<!-- more -->

Sedíme v busu hned za řidičem. Korek se souká z lahve a nízký sluníčko slibuje pěknej den. Probíráme architekturu, folk i programování. Ve Vimpáči už to řidič nevydrží a přidává se se svym pohledem na svět. Je to žoldák. O víkendech řídí busy, aby nevyšel ze cviku. Akorát se vrátil z půlroční mise v Africe. Vypráví a je to dobrý. Svoji ženu, kterou miluje, poznal v autobuse.

_{% quote %}Klasická tyčařka.{% endquote %}_
_{% quote %}Co to je?{% endquote %}_
_{% quote %}No, když se vám ženská postaví tady k týhle tyči a vykecává se s váma za jízdy.{% endquote %}_

{% asset_img R1-01.jpg %}

Pak se začne pouštět do názorovějších témat, nazve sám sebe konspiračnim teoretikem a my už naštěstí musíme vystupovat v Borový Ladě.

{% asset_img R1-02.jpg %}

Borová Lada. Houfy lidí a začátek luxusních stop. Moc jsme to nesladili a zatímco já obouvám skejty, Mikuláš starší klasiky. No... bez bázně se zakousáváme do měkýho sněhu. Bučina, Černá hora, Modrava. Je krásně.

{% asset_img R1-07.jpg %}

Na Modravě a.k.a. Šumavskym Špindlu nejdřív vlezeme do pivovaru Lier, ale když to vidíme, rychle mažeme zase ven hledat něco normálního. Něco, co nás nenechá zapomenout, že jsme na horách a ne na Vinohradech. Takový podniky naštěstí z Modravy prozatim nezmizely.

{% asset_img R1-08.jpg %}

Pokračujeme na Poledník. Slunce začíná olizovat špičky stromů. Sníh je tvrdej a namrzlej a jede sám. Běžkový orgasmus se zase jednou dostavuje. Na Poledníku jsem akorát se západem slunce. Mikuláš ještě ve stopě a mě se plní mnohaletej sen vidět ze Šumavy Alpy.

{% asset_img R1-09.jpg %}
{% asset_img R1-11.jpg %}

Padla tma. Kuklíme se do larev a bedlivě čekáme, jestli ucítíme zimu. Má být kolem -10°C. Ve spacáku mám ale teplo. Je to dobrý. V 7 večer otevírá jídelna. Vaříme fazole a rozpouštíme v nich čedar. V 8 otevírá hospoda, ikdyž v nabídce je pouze lahvička slívy. Potom bychom jinak asi šli k holkám na pokoj, ale tady žádný nejsou. Tak aspoň před večerkou v 11 podpalujmeme ganju na dobrou noc.

{% asset_img R1-17.jpg %}
{% asset_video eadb2c69fe27.mp4 "Sorry, potřebuješ novější prohlížeč pro zobrazení tohodle videa." %}

Vyspáváme si asi do 9. Děláme si to pěkný. Sněhový kafe, buchty a čaj. Alpy jsou vidět ještě líp než večer.

Pomalu se klouzáme do Železný Rudy. Trochu nás lákaj bedny v casinu, ale radši si zhulený jak papriky sedáme na tříapůlhodinovej vlak do Prahy.

{% asset_img R1-05.jpg %}
{% asset_img R1-18.jpg %}

Loučim se s Mikulášem skrz uzoučký očička v BadFlashi.
